# -*- mode: mandoku-view; -*-
#+TITLE: 愚谷集
#+DATE: 2015-08-25 00:24:34.882917
#+PROPERTY: ID KR4e0184
#+PROPERTY: BASEEDITION WYG    
#+PROPERTY: JUAN 提要
<pb:KR4e0184_WYG_000-1a>¶
欽定四庫全書　　　　　集部六¶
　愚谷集　　　　　　　　别集類五(明/)¶
　　提要¶
　　　　(臣/)等謹案愚谷集十巻明李舜臣撰舜臣字¶
　　　　茂欽號愚谷又號未村居士樂安人嘉靖癸¶
　　　　未進士官至太僕寺卿是集詩四巻曰部署¶
　　　　稿曰金陵稿曰江西稿曰歸田稿文六巻前¶
　　　　有康熙丙午周亮工序蓋亮工官山東時所¶
<pb:KR4e0184_WYG_000-1b>¶
　　　　刋也詩格雅飭而頗窘於邊幅所長所短皆¶
　　　　在於斯文古質而稍覺有意謹嚴或剷削太¶
　　　　過故亮工序記王世貞語有體製纎小之譏¶
　　　　然於時北地信陽之學盛行於世方以鉤棘¶
　　　　塗飾相髙而舜臣獨以朴直存古法其序記¶
　　　　多名論而西橋逸事狀一篇觸張璁桂萼之¶
　　　　鋒直書不諱文出之日天下咋舌抑亦剛正¶
　　　　之士矣據集所載小序舜臣所著有易卦辱¶
<pb:KR4e0184_WYG_000-2a>¶
　　　　言詩序考毛詩出比禮經讀春秋左傳考例¶
　　　　榖梁三例左傳讀古文考三經考籕文考六¶
　　　　經直音諸書今皆未見然亦足見其文之根¶
　　　　柢也乾隆四十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
